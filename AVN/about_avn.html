
<!DOCTYPE html>
<html>
<head>
	<META HTTP-EQUIV="Content-Type" CONTENT="text/html; charset=UTF-8">
	<META HTTP-EQUIV="Content-Type" CONTENT="text/html; charset=UTF-8">
<meta name="Author" content="Cerium BV - www.cerium.nl" >
<meta name="Keywords" content="Algemene Vereniging voor Natuurbescherming (AVN)" >
<meta name="Description" content="Algemene Vereniging voor Natuurbescherming (AVN)" >
<meta http-equiv="content-style-type" content="text/css" >
<meta http-equiv="content-script-type" content="text/javascript" >
<meta http-equiv="imagetoolbar" content="no" >
<meta name="content-language" content="nl-nl" >
<meta name="viewport" content="width=device-width">
<LINK href="app.css" type="text/css" rel="stylesheet">

	<title>AVN app - over AVN</title>
</head>
<body class="appbody">
	<div class="appbg">
	<div class="appage">
	
	
						<div class="pageheader_dark"><A id=B21 name=B21></A><span name=DIVDesc21 id=DIVDesc21 class=pageheader>Over AVN</span></div>
						<div class="row5"></div>
						<div></div>
						<div class="pagetext_dark"><A id=B21 name=B21></A><span name=DIVPage21 id=DIVPage21 class=pagetext><b>Historie</b><br>Den Haag heeft als enige grote stad in Nederland een eigen natuurbeschermingsorganisatie. De AVN, (Algemene Vereniging voor Natuurbescherming voor 's-Gravenhage en omstreken) werd in 1926 opgericht. Het toenmalige gemeentebestuur van Den Haag had plannen om het duinterrein van Wapendal om te vormen tot stadsplantsoen. Dat was reden voor enkele natuurliefhebbers om een verzoek in te dienen om het overgebleven binnenduintje te beschermen.<br><br><b>Eerste succes</b><br>Om voor de gemeente ontvankelijk te zijn moesten de burgers zich verenigen. Reden om de AVN op te richten.<br>Het verzoek werd ingewilligd en Wapendal bleef een bijzonder binnenduingebied, dat inmiddels Europese bescherming geniet en de Natura 2000-status heeft.<br><br><b>Bescherming kwaliteit</b><br>De AVN heeft in de afgelopen 8 decennia haar sporen op natuurbeschermingsgebied verdiend. De vereniging volgt alle ontwikkelingsplannen in de stad en is voortdurend in overleg met gemeente en andere overheden om de kwaliteit van het Haagse groen te beschermen en te verbeteren.<br><br><b>Burgers voor groen</b><br>Vele Haagse burgers hebben zich de afgelopen 85 jaar actief ingezet voor de organisatie. Bestuur en portefeuillehouders bestaan sinds de oprichting uit vrijwilligers die vanuit hun vakgebied of specialisme hun kwaliteiten beschikbaar stellen.<br>Boomdeskundigen, biologen en geografen werken samen met organisatiedeskundigen en juristen. Het is die bundeling van competenties die de AVN tot een slagvaardig instrument binnen de natuurbescherming maakt.<br><br><b>Vereniging</b><br>De AVN is georganiseerd in een vereniging. Door de jaren heen zijn duizenden inwoners van Den Haag en omstreken lid geworden. Momenteel schommelt het ledental rond de 5000.<br><br><b>Extra deskundigheid</b><br>Bij zaken waar extra deskundigheid gewenst is, worden professionele specialisten op projectbasis ingehuurd. We ervaren dat deze deskundigen naast hun professionele opdracht vaak nog een extra steentje bijdragen ten behoeve van de doelstellingen van de AVN. De vereniging is hen daar zeer erkentelijk voor.</span></div>
						<div class="row10"></div>
					
</div>
<div class="row30"></div>

    <div id="map"></div>
	</div>
	
</body>
</html>









